Poniżej przesyłam instrukcję w postaci wiadomości od developerów z grupy. Na wykonanie zadania masz 3 dni. Gotowe rozwiązanie prześlij mi w odpowiedzi na tego maila, dołączając link do publicznego repozytorium, a ja prześlę je do sprawdzenia i wrócę z informacją zwrotną.

Link: https://drive.google.com/file/d/1dZB6GZf7BM0nQrJnn_8pMwO8xnXB765j/view


## Otrzymałeś zadanie, co teraz?
- Przeczytaj uważnie treść tego maila.
- Od razu stwórz repozytorium git. Modyfikacje kodu muszą być widoczne w historii zmian.


## Jak oceniamy zadanie?
Wiemy, jak trudne jest rozwiązywanie zadania rekrutacyjnego, gdy nie wiesz, jakie są kryteria oceny takiego zadania. W tym zadaniu zależy nam głównie na ocenie Twoich umiejętności. Nie będziemy oceniać tego w taki sam sposób, jak robimy to przy Code Review. Aczkolwiek nie traktuj zadania jako czegoś, co możesz odbębnić. Pracujemy na projektach, które rozwijane są od jakiegoś czasu i będą rozwijane jeszcze długo.
Wyobraź sobie, że ten projekt również będzie rozwijany przez kilka lat i przez kilku developerów.

Możesz wybrać ścieżkę KISS i sprawić, by kod był łatwiejszy w rozbudowie. Lub możesz zastosować lekki overengineering, by pokazać w praktyce swoje umiejętności i opisać, dlaczego w tym przypadku nie warto.

Zależy nam na sprawdzeniu, czy znasz dobre praktyki programowania np. KISS, SOLID, DRY, TDD, F.I.R.S.T., Boy Scout Rule, i jak je stosujesz w praktyce. Jakie znasz techniki architektoniczne? Może da się tutaj coś poprawić?

Spodziewamy się, że napiszesz kilka testów. Nie cała aplikacja musi być przetestowana. Pochwal się tym, jakie testy znasz i napisz przynajmniej jeden test z każdego rodzaju.

## Twój komentarz
Twoimi przemyśleniami możesz dzielić się w `docs/NOTES.md`. Możesz zawrzeć tam np.

- Opis wprowadzonych zmian i podjętych decyzji architektonicznych
- Rzeczy, które zrobiłbyś inaczej mając więcej czasu
- Napotkane problemy i sposób ich rozwiązania
- Propozycje usprawnień, których nie zdążyłeś zaimplementować
- Informacje o sposobie i stopniu wykorzystania AI

Plik ten pomoże nam lepiej zrozumieć Twój tok myślenia.
Komentarze w kodzie też są okej.

## Zadanie
SymfonyApp to aplikacja, która pozwala użytkownikom na dzielenie się swoimi zdjęciami.
Jest we wczesnym etapie rozwoju i zawiera kilka podstawowych funkcjonalności.
Są to:
- Wyświetlanie galerii zdjęć na stronie głównej. Każdy kafelek zawiera podstawowe informacje oraz ilość polubień.
- Like/unlike zdjęć.
- Logowanie za pomocą tokenu oraz możliwość wylogowania.
- Wyświetlenie profilu.

### Zadanie 1 - zadbaj o jakość kodu oraz rozwiązań w projekcie SymfonyApp.
Znajdź błędy, a następnie nanieś co najmniej 5 poprawek, które uważasz za najbardziej istotne. Niedoskonałości jest więcej, dlatego możesz zasugerować co byś jeszcze zmienił, ale zaprezentowanie tego w kodzie jest mile widziane.
Upewnij się, że projekt ma dobre fundamenty pod dalszy rozwój - struktura kodu musi być łatwa do zrozumienia dla nowych programistów.

### Zadanie 2 - Dodaj funkcjonalność importu zdjęć do SymfonyApp z PhoenixApi.
PhoenixApi to aplikacja, która przechowuje zdjęcia z innych aplikacji partnerskich, z których korzystają użytkownicy SymfonyApp. Wystawiony jest endpoint, za pomocą którego można pobrać zdjęcia używając tokenu dostępu.

W aplikacji SymfonyApp należy dać użytkownikom możliwość ręcznego wpisania tokenu dostępu do PhoenixApi (w profilu użytkownika). Token powinien zostać zapisany w bazie danych.
Następnie, po naciśnięciu przycisku "Importuj zdjęcia", zdjęcia z PhoenixApi powinny zostać zaimportowane do SymfonyApp jako zdjęcia tego użytkownika.
W przypadku błędnego tokenu, należy wyświetlić odpowiedni komunikat.

### Zadanie 3 - Filtrowanie zdjęć na stronie głównej.
Użytkownicy SymfonyApp muszą mieć możliwość filtrowania zdjęć po następujących polach:
- location
- camera
- description
- taken_at
- username

### Zadanie 4 - Zaimplementuj rate-limiting w aplikacji PhoenixApi.
Poszczególny użytkownik powinien móc importować swoje zdjęcia z PhoenixApi do SymfonyApp maksymalnie 5 razy na 10 minut. Oprócz tego, liczba wszystkich importów zdjęć może wynosić maksymalnie 1000 na godzinę. Jeśli znasz Elixira, spróbuj wykorzystać do tego OTP.
